# Δημιουργία Phaser HTML5 παιχνιδιού
To [Phaser](http://phaser.io/) είναι  μια πλατφόρμα για την ανάπτυξη παιχνιδιών μέσω HTML5. 

Σκοπός της εργασίας είναι να επεκτείνεις ένα HTML5 video game. 

Αρχικά θα πρέπει να δημιουργήσεις ένα αντίγραφο (fork) του [αποθετηρίου](https://github.com/ioniodi/phaser-games) του παιχνιδίου και στη συνέχεια να ακολουθήσεις τα βήματα που αντιστοιχούν στα παραδοτέα αυτής της εργασίας.
 
Για την ανάπτυξη του παιχνίδιου μπορείς να χρησιμοποιήσεις είτε το [jsbin](http://jsbin.com/?js,output) ή το [codepen](http://codepen.io/). Θα πρότεινα να χρησιμοποιήσεις το jsbin και να κάνετε sign-in χρησιμοποιώντας τον github λογαριασμό σου. Με τα συγκεκριμένα εργαλεία μπορείς να επεξεργαστείς και να εκτελέσεις online τον κώδικα του παιχνιδιού σου.
 
## Διαδικασία 
Για την εργασία θα στηριχθείς σε ένα υπάρχον παιχνίδι το [pacman](https://phaser.io/tutorials/coding-tips-005) και στη συνέχεια θα πρέπει να το επεκτείνεις.

Από την στιγμή που έχεις κάνει αντιγραφή (fork) το [αποθετήριο](https://github.com/ioniodi/phaser-games) του παιχνιδιού, στο προσωπικό σου github αποθετήριο θα πρέπει να έχει κατέβει ο κώδικας του παιχνιδιού (pacman.html) καθώς και ο φάκελος assets με τα αντικείμενα (πίστες, εικόνες, ήχοι) που θα χρησιμοποιήσεις στο παιχνίδι σου.

Ένα βασικό πρόβλημα είναι ότι το ανέβασμα και η αποθήκευση assets (πίστες, εικόνες, ήχοι) είναι επί πληρωμή. Για να το ξεπεράσουμε θα χρησιμοποιήσουμε τα github pages για το ανέβασμα και την αποθήκευση των επιπλέον assets που θα χρησιμοποιήσεις για τις επεκτάσεις.

Ενεργοποίησε το Github Pages στα setting του προσωπικού σου repository.
![ScreenShot](3.png)

Τέλος φόρτωσε την εικόνα από το Github Pages. 
![ScreenShot](4.png)

## Παραδοτέο 1 Άλλαξε πρωταγωνιστή και πρόσθεσε επιπλέον αντικείμενα
- Αντί για τον Pacman χρησιμοποίησε έναν άλλο χαρακτήρα για πρωταγωνιστή του παιχνιδιού. 
- Αντί ο πρωταγωνιστής να μαζεύει μόνο dots θα μπορούσε να μαζεύει διάφορα αντικείμενα αντικείμενα (κέρματα, λουλούδια, φρούτα κτλ).

## Παραδοτέο 2: Δημιουργία νέας πίστας
- Δημιούργησε μια νέα πίστα για το παιχνίδι  χρησιμοποιώντας το [Tiled](http://www.mapeditor.org/). 
- Κάποια από τα αντικείμενα μπορούν να εμφανίζονται ξαφνικά σε κάποιο τυχαίο σημείο της πίστας και μετά από κάποιο χρονικό διάστημα να εξαφανίζονται.

## Παραδοτέο 3: Πρόσθεσε score, bonus, ζωές και ήχους
- Επέκτεινε κατάλληλα το παιχνίδι ώστε να προσθέσεις score, bonus και ζωές. 
- Πρόσθεσε τους κατάλληλους ήχους.

## Παραδοτέο 4: Πρόσθεσε εχθρούς και χρόνο.
- Οι εχθροί θα πρέπει να κινούνται τυχαία στην πίστα ενώ μετά από κάποιο χρονικό διάστημα για να δυσκολέψεις το παιχνίδι θα μπορούσες να αυξάνεις την ταχύτητά τους. 
- Ο πρωταγωνιστής επίσης θα μπορούσε να αντιμετωπίσει τους εχθρούς συλλέγοντας το κατάλληλο αντικείμενο. Είτε θα μπορούσε να έχει τη δυνατότητα να τους τρώει για κάποιο χρονικό διάστημα, είτε θα μπορούσε να του πετάει κάτι από απόσταση και να τους εξολοθρεύει.
- Δυνατότητα teleport για τον πρωταγωνιστή σε συγκεκριμένα σημεία της πίστας.
- Τελική αναφορά της εργασίας όπου θα πρέπει να υπάρχει link με τον κώδικα του παιχνιδιού. 

## Βαθμολόγηση
- Μικρές αλλαγές στο παιχνίδι όπως περιγράφονται στα παραδοτέα 1 και 2 μέχρι 6. 
- Επιπλέον αλλαγές όπως περιγράφονται στο παραδοτέο 3 μέχρι 7.
- Σημαντικές αλλαγές με προσθήκη εχθρών: 8-9.
- Αν υλοποιηθούν όλες οι προτεινόμενες επεκτάσεις: 10.
 
## Bonus
Τα τρία καλύτερα παιχνίδια θα κερδίσουν επιπλέον bonus ως εξής:
- 1η θέση: 2 βαθμούς bonus.
- 2η θέση: 1 βαθμό bonus.
- 3η θέση: 0.5 βαθμούς bonus.

Για να διεκδικήσεις τους βαθμούς bonus θα πρέπει πρώτα να δημιουργείτε ένα νέο κλαδί και μετά να κάνετε ένα αίτημα ενσωμάτωσης στο [αποθετήριο](https://github.com/ioniodi/phaser-games) του παιχνιδιού το οποίο να συνοδεύεται από περιγραφικό τίτλο και σχόλιο με το ΑΜ σας.
  
## Resources
- [Phaser Tutorial](http://phaser.io/learn)
- [Official Phaser Tutorials](https://phaser.io/learn/official-tutorials)
- [Phaser Examples](http://phaser.io/examples)
- [Javascript tutorial](http://www.w3schools.com/js/)
