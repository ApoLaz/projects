# Κατασκευή αποθετηρίου δημοσιεύσεων για το τμήμα Πληροφορικής
Η εργασία αυτή είναι κατάλληλη για όσους γνωρίζουν ήδη ή επιθυμούν να μάθουν μόνοι τους σε γρήγορους ρυθμούς τις βασικές τεχνολογίες του Web (HTML, CSS, Javascript), το περιβάλλον προγραμματισμού στατικών ιστοσελίδων [Jekyll](https://jekyllrb.com/docs/quickstart/), καθώς και το υποσύστημα [jekyll-scholar](https://github.com/inukshuk/jekyll-scholar). Εκτός από την εξοικείωση με την συνεργατική ανάπτυξη εφαρμογών στην πλατφόρμα του GitHub, θα μάθουμε να δουλεύουμε με εργαλεία όπως το linux, git σε command line, και bibtex. Στην εργασία αυτή θα δημιουργήσουμε συνεργατικά ένα αποθετήριο δημοσιεύσεων για το τμήμα Πληροφορικής. Για τον σκοπό αυτό θα πρέπει να δημιουργήσετε ένα αντίγραφο του [αποθετηρίου]() και να ακολουθήσετε τα βήματα που αντιστοιχούν στα παραδοτέα αυτής της εργασίας. Συνολικά, κάθε μέλος της ομάδας θα πρέπει να φτιάξει 4 βασικές σελίδες για τουλάχιστον 50 δημοσιεύσεις σε μια γλώσσα (Αγγλική). 

## Βαθμολόγηση
Οι 50 δημοσιεύσεις είναι η βάση (5) και οι 100 δημοσιεύσεις είναι το 6.5, ενώ για τους βαθμούς 7-10 θα πρέπει επιπλέον να δημιουργηθεί σελίδα μορφοποίησης (_layouts) και σελίδες κατηγοριών (index), οι οποίες να είναι δυναμική σύνθεση των επιμέρους σελίδων, καθώς και ανακοινώσεις (_posts). Φυσικά, εκτός από την ποσότητα της συνεισφοράς, θα βαθμολογηθεί κυρίως η διαδικασία συνεισφοράς καθώς και η ποιότητα του περιεχομένου και των μεταδεδομένων. Ειδικά για την πολύ καλή βαθμολόγηση (7.5-8.5) θα αξιολογηθούν οι προγραμματιστικές προσθήκες σε σημαντικές σελίδες όπως η κεντρική, λίστα μαθημάτων-καθηγητών, κτλ. Για παράδειγμα, μια εργασία που έχει στείλει τουλάχιστον 50 δημοσιεύσεις, αλλά έχουν όλες μικρά λάθη στο περιεχόμενο θα βαθμολογηθεί με άριστα το πέντε αρκεί να έχει ακολουθήσει την διαδικασία συνεισφοράς σε ένα συνεργατικό έργο λογισμικού που περιγράφεται παρακάτω:

## Διαδικασία
Για κάθε σελίδα ή αλλαγή που κάνετε θα πρέπει πρώτα να δημιουργείτε ένα νέο κλαδί και μετά να κάνετε ένα αίτημα ενσωμάτωσης το οποίο συνοδεύεται από περιγραφικό τίτλο και σχόλιο με το ΑΜ σας. Για παράδειγμα, αν θέλετε να στείλετε δύο νέα ή αλλαγμένα αρχεία θα πρέπει να δημιουργήσετε ένα κλαδί για κάθε ένα, γιατί μπορεί να θέλουμε να κάνουμε δεκτό μόνο το ένα από τα δύο, π.χ., γιατί το ένα μπορεί να έχει κάποιο λάθος το οποίο δημιουργεί πρόβλημα στο κεντρικό αποθετήριο. Ολα τα αιτήματα ενσωμάτωσης προς το κεντρικό αποθετήριο που απορρίπτονται με αιτιολόγηση είναι ευθύνη σας να τα διορθώσετε και να τα στείλετε πάλι σωστά διαφορετικά η βαθμολόγηση για το αντίστοιχο αίτημα δεν θα είναι πλήρης ή θα είναι μηδενική ανάλογα με το λάθος που έχει γίνει. Για να μειώσουμε τα αιτήματα που απορίπτονται θα πρέπει να δοκιμάζετε πρώτα τις αλλαγές και προσθήκες που κάνετε στο τοπικό αντίγραφο σας, αφού πρώτα [ενεργοποιήσετε από τις ρυθμίσεις την δυνατότητα για github-pages](https://help.github.com/articles/configuring-a-publishing-source-for-github-pages/). Για να είναι πλήρες ένα παραδοτέο θα πρέπει εκτός από τα αιτήματα προς το κεντρικό αποθετήριο της εργασίας να υπάρχει και το αντίστοιχο [αίτημα προς το αποθετήριο του μαθήματος](https://courses-ionio.github.io/help/). Η κάθε αναφορά παραδοτέου θα πρέπει να περιέχει λίστα με συνδέσμους στις σελίδες που φτιάξατε στο τοπικό σας αποθετήριο, το οποίο θα πρέπει να είναι διαθέσιμο και μέσω github-pages.

## Παραδοτέο 1 Δήλωση σελίδων που θα συμπληρωθούν
Δηλώστε τις σελίδες που θα προσθέσετε σε ένα νέο κλαδί (fork+branch+pull-request) ελέγχοντας πρώτα αν κάποιος άλλος έχει επιλέξει τις ίδιες σελίδες [κοιτάζοντας τα ανοικτά και κλειστά αιτήματα που ήδη έχουν γίνει](). Η δήλωση θα πρέπει να περιλαμβάνει τουλάχιστον δύο μελη προσωπικού για τα οποία θα πρέπει να δημιουργήσετε το αντίστοιχο αρχείο (π.χ., choko.md). Για την επιτυχή δήλωση θα πρέπει να γίνει αποδεκτό το αίτημα ενσωμάτωσης (pull request) που κάνατε διαφορετικά ή δήλωση δεν έχει γίνει. Για την επιλογή και ορθή δήλωση σελίδων θα πρέπει [να μελετήστε με προσοχή τα παραδείγματα που υπάρχουν ήδη στους φακέλους]().

## Παραδοτέο 2: Εγκατάσταση και ενδεικτική σελίδα
Αυτό το παραδοτέο περιλαμβάνει κυρίως την σωστή εγκατάσταση και ρύθμιση του συστήματος jekyll-scholar καθς και ενδεικτικό περιεχόμενο των παραπάνω σελίδων. Θα πρέπει να γίνει έλεγχος του αποτελέσματος στην ιστοσελίδα του αποθετηρίου σας (github-pages), πριν κάνετε αίτημα ενσωμάτωσης στο κεντρικό αποθετήριο. 

## Παραδοτέο 3: Ολες οι σελίδες ενημερωμένες
Ολες οι σελίδες θα πρέπει να βρίσκονται σε τελική μορφή και περιεχόμενο ώστε να γίνουν σχόλια βελτίωσης. Ιδιαίτερη έμφαση θα δώσουμε στην εμφάνιση των επιμέρους σελίδων και την πλοήγηση καθώς και στην οργάνωση της κεντρικής σελίδας. Περισσότερες λεπτομέρειες για τις προτεινόμενες αλλαγές θα βρείτε στο αντίστοιχο θέμα στο αποθετήριο του κώδικα της εργασίας.

## Παραδοτέο 4: Τελικές σελίδες και κεντρική σελίδα
Τελική αναφορά στο αποθετήριο του μαθήματος και τελική ιστοσελίδα στο προσωπικό σας αποθετήριο. Για την άριστη βαθμολόγηση (9-10), ιδιαίτερη έμφαση θα δώσουμε στις προτάσεις που θα κάνετε για τα προσχέδια στην κεντρική σελίδα (home), στις σελίδες μορφοποίησης (_layouts), και στις ανακοινώσεις (_posts), καθώς και στις βελτιστοποιήσεις (π.χ., _includes, _data, _config).
