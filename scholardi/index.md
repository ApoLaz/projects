# Κατασκευή αποθετηρίου δημοσιεύσεων για το τμήμα Πληροφορικής
Η εργασία αυτή είναι κατάλληλη για όσους γνωρίζουν ήδη ή επιθυμούν να μάθουν μόνοι τους σε γρήγορους ρυθμούς τις βασικές τεχνολογίες του Web (HTML, CSS, Javascript), το περιβάλλον προγραμματισμού στατικών ιστοσελίδων [Jekyll](https://jekyllrb.com/docs/quickstart/), το θέμα [jekyll minimal mistakes](https://mmistakes.github.io/minimal-mistakes/), καθώς και το υποσύστημα [jekyll-scholar](https://github.com/inukshuk/jekyll-scholar). Εκτός από την εξοικείωση με την συνεργατική ανάπτυξη εφαρμογών στην πλατφόρμα του GitHub, θα μάθουμε να δουλεύουμε με εργαλεία όπως το linux, git σε command line, και bibtex. Στην εργασία αυτή θα δημιουργήσουμε συνεργατικά ένα αποθετήριο δημοσιεύσεων για το τμήμα Πληροφορικής. Για τον σκοπό αυτό θα πρέπει να δημιουργήσετε ένα αντίγραφο του [αποθετηρίου](https://github.com/ioniodi/scholardi) και να ακολουθήσετε τα βήματα που αντιστοιχούν στα παραδοτέα αυτής της εργασίας. Συνολικά, κάθε μέλος της ομάδας θα πρέπει να φτιάξει 5 σελίδες ερευνητών για τουλάχιστον 100 δημοσιεύσεις συνολικά, καθώς και 5 συμπληρωματικές σελίδες (π.χ., ερευνητικά έργα, εργαστήρια, μαθήματα, νέα) σε μια γλώσσα (Αγγλική). 

## Βαθμολόγηση
Οι 50 δημοσιεύσεις είναι η βάση (5) και οι 100 δημοσιεύσεις είναι το 6, ενώ για τους βαθμούς 7-10 θα πρέπει επιπλέον να δημιουργηθεί σελίδα μορφοποίησης (_layouts) και σελίδες κατηγοριών-εττικετών (index), οι οποίες να είναι δυναμική σύνθεση των επιμέρους σελίδων, καθώς και ανακοινώσεις (_posts). Φυσικά, εκτός από την ποσότητα της συνεισφοράς, θα βαθμολογηθεί κυρίως η διαδικασία συνεισφοράς καθώς και η ποιότητα του περιεχομένου και των μεταδεδομένων. Ειδικά για την πολύ καλή βαθμολόγηση (6.5-8.5) θα αξιολογηθούν οι προγραμματιστικές προσθήκες σε σημαντικές σελίδες όπως η κεντρική, λίστα καθηγητών, εργαστηρίων, έργων, κτλ. Για παράδειγμα, μια εργασία που έχει στείλει τουλάχιστον 50 δημοσιεύσεις, αλλά έχουν όλες μικρά λάθη στο περιεχόμενο θα βαθμολογηθεί με άριστα το πέντε αρκεί να έχει ακολουθήσει την διαδικασία συνεισφοράς σε ένα συνεργατικό έργο λογισμικού. Για να είναι πλήρες ένα παραδοτέο θα πρέπει εκτός από τα αιτήματα προς το κεντρικό αποθετήριο της εργασίας να υπάρχει και το αντίστοιχο [αίτημα προς το αποθετήριο του μαθήματος](https://courses-ionio.github.io/help/). Η κάθε αναφορά παραδοτέου θα πρέπει να περιέχει λίστα με συνδέσμους στις σελίδες που φτιάξατε στο τοπικό σας αποθετήριο, το οποίο θα πρέπει να είναι διαθέσιμο-εκτελέσιμο και μέσω github-pages.
