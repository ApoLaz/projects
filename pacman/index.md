# Δημιουργία Pacman

Σκοπός της εργασίας είναι να επεκτείνεις το pacman --ένα HTML5 video game--. Για τον σκοπό αυτό θα χρησιμοποιήσουμε την βιβλιοθήκη [Phaser](http://phaser.io/) που διευκολύνει την ανάπτυξη παιχνιδιών μέσω HTML5. Για την εργασία θα στηριχθείς σε ένα υπάρχον παιχνίδι το [pacman](https://phaser.io/tutorials/coding-tips-005) και στη συνέχεια θα πρέπει να το επεκτείνεις. Για την ανάπτυξη του παιχνίδιου μπορείς να χρησιμοποιήσεις μόνο το github ή/και έναν απλό επεξεργαστή κειμένου.

## Παραδοτέο 1 
- Αρχικά θα πρέπει να δημιουργήσεις ένα αντίγραφο (fork) του [αποθετηρίου](https://github.com/ioniodi/pacman) του παιχνιδίου και στη συνέχεια να ακολουθήσεις τα βήματα που αντιστοιχούν στα παραδοτέα αυτής της εργασίας. Από την στιγμή που έχεις κάνει αντιγραφή (fork) το αποθετήριο του παιχνιδιού, στο προσωπικό σου github αποθετήριο θα πρέπει να έχει κατέβει ο κώδικας του παιχνιδιού (index.html) καθώς και ο φάκελος assets με τα αντικείμενα (πίστες, εικόνες, ήχοι) που θα χρησιμοποιήσεις στο παιχνίδι σου.

- Ένα βασικό πρόβλημα είναι ότι το ανέβασμα και η αποθήκευση assets (πίστες, εικόνες, ήχοι) είναι επί πληρωμή. Για να το ξεπεράσουμε θα χρησιμοποιήσουμε τα github pages για το ανέβασμα και την αποθήκευση των επιπλέον assets που θα χρησιμοποιήσεις για τις επεκτάσεις.

- Ενεργοποίησε το Github Pages στα setting του προσωπικού σου repository και *άλλαξε το λινκ στην κορυφή του αποθετηρίου σου ώστε να δείχνει στην σελίδα του παιχνιδιού σου.*
![ScreenShot](1.png)

- Τέλος φόρτωσε την εικόνα από το Github Pages. 
![ScreenShot](2.png)

## Παραδοτέο 2: Άλλαξε πρωταγωνιστή, πρόσθεσε επιπλέον αντικείμενα και δημιουργία νέας πίστας
- Αντί για τον Pacman χρησιμοποίησε έναν άλλο χαρακτήρα για πρωταγωνιστή του παιχνιδιού. 
- Αντί ο πρωταγωνιστής να μαζεύει μόνο dots θα μπορούσε να μαζεύει διάφορα αντικείμενα (κέρματα, λουλούδια, φρούτα κτλ).
- Δημιούργησε μια νέα πίστα για το παιχνίδι  χρησιμοποιώντας το [Tiled](http://www.mapeditor.org/). 

## Παραδοτέο 3: Πρόσθεσε score, bonus, ζωές και ήχους
- Κάποια από τα αντικείμενα μπορούν να εμφανίζονται ξαφνικά σε κάποιο τυχαίο σημείο της πίστας και μετά από κάποιο χρονικό διάστημα να εξαφανίζονται.
- Επέκτεινε το παιχνίδι ώστε να προσθέσεις score, bonus και ζωές. 
- Πρόσθεσε ήχους.

## Παραδοτέο 4: Πρόσθεσε εχθρούς και χρόνο.
- Οι εχθροί θα πρέπει να κινούνται τυχαία στην πίστα ενώ μετά από κάποιο χρονικό διάστημα για να δυσκολέψεις το παιχνίδι θα μπορούσες να αυξάνεις την ταχύτητά τους. 
- Ο πρωταγωνιστής επίσης θα μπορούσε να αντιμετωπίσει τους εχθρούς συλλέγοντας το κατάλληλο αντικείμενο. Είτε θα μπορούσε να έχει τη δυνατότητα να τους τρώει για κάποιο χρονικό διάστημα, είτε θα μπορούσε να του πετάει κάτι από απόσταση και να τους εξολοθρεύει.
- Δυνατότητα teleport για τον πρωταγωνιστή σε συγκεκριμένα σημεία της πίστας.
- Τελική αναφορά της εργασίας όπου θα πρέπει να υπάρχει link με τον κώδικα του παιχνιδιού. 

## Βαθμολόγηση
- Μικρές αλλαγές στο παιχνίδι όπως περιγράφονται στα παραδοτέα 1 και 2 μέχρι 4. 
- Επιπλέον αλλαγές όπως περιγράφονται στο παραδοτέο 3 μέχρι 6.
- Σημαντικές αλλαγές με προσθήκη εχθρών: 7-9.
- Αν υλοποιηθούν όλες οι προτεινόμενες επεκτάσεις: 10.
 
## Bonus
Το παιχνίδι σου θα κερδίσει επιπλέον bonus ένα βαθμό για κάθε σημαντική αλλαγή που γίνεται δεκτή με pull request στο κεντρικό αποθετήριο. Για να διεκδικήσεις τους βαθμούς bonus θα πρέπει πρώτα να φτιάξεις ένα νέο κλαδί και μετά να κάνεις ένα αίτημα ενσωμάτωσης στο [αποθετήριο](https://github.com/ioniodi/pacman) του παιχνιδιού το οποίο να συνοδεύεται από περιγραφικό τίτλο και σχόλιο με το ΑΜ σου.
  
## Resources
- [Phaser Tutorial](http://phaser.io/learn)
- [Official Phaser Tutorials](https://phaser.io/learn/official-tutorials)
- [Phaser Examples](http://phaser.io/examples)
- [Javascript tutorial](http://www.w3schools.com/js/)
