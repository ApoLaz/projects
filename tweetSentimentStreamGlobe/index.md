![Ιόνιο Πανεπιστήμιο](screenshots/logo-ionio-black-150x150.jpg)

# Sentiment Analysis on Twitter

## Εκφώνηση
Παράδειγμα της αρχικής real-time εφαρμογής θα βρείτε [εδώ](http://twitter-stream-globe.herokuapp.com/). Στο συγκεκριμένο παράδειγμα, εάν το συναίσθημα είναι θετικό, η ακτίνα που εκπέμπεται είναι κίτρινη, ενώ εάν είναι αρνητικό, είναι κόκκινη. Στόχος αυτής της εργασίας είναι να τροποποιήσετε τον κώδικα σύμφωνα με τα ζητούμενα του κάθε παραδοτέου, π.χ. να υπάρχει διαβάθμιση σε κάθε θετικό ή αρνητικό συναίσθημα που οπτικοποιείται (π.χ.: **έντονα αρνητικό συναίσθημα** με κόκκινο χρώμα, **αρνητικό συναίσθημα** με πορτοκαλί χρώμα, **θετικό συναίσθημα** με κίτρινο χρώμα, **έντονα θετικό συναίσθημα** με πράσινο χρώμα) κ.ά.

Για να μεταβείτε στο **αποθετήριο** με τον **κώδικα** της εφαρμογής/άσκησης, πατήστε στον σύνδεσμο: [https://github.com/ioniodi/twitter-stream-globe](https://github.com/ioniodi/twitter-stream-globe). 

Στα πλαίσια του **bonus** της εργασίας θα πρέπει να **μεταφράσετε** στα ελληνικά και να ενσωματώσετε (**pull request** από το ξεχωριστό κλαδί/**branch** του -αντιγραμμένου στον λογαριασμό σας- αποθετηρίου του κώδικα της εφαρμογής) τις λέξεις που υποδηλώνουν συναισθήματα στο κατάλληλο αρχείο **AFINN-translateToGreek165.txt** (το οποίο βρίσκεται στο παραπάνω αποθετήριο). Αναλυτικές οδηγίες παρέχονται παρακάτω, καθώς και στο αποθετήριο με τον [κώδικα της εφαρμογής](https://github.com/ioniodi/twitter-stream-globe).

## Βαθμολόγηση
* Η εγκατάσταση των αρχείων της εφαρμογής έχει γίνει σωστά, έχουν ρυθμιστεί οι κατάλληλες παράμετροι και η εφαρμογή  είναι online και λειτουργική (**2 μονάδες**).
* Στην εφαρμογή υπάρχουν διαβαθμίσεις στα χρώματα των ακτίνων που εκπέμπονται ανάλογα με την ένταση του συναισθήματος (**+0.5 μονάδες**).
* Στην εφαρμογή υπάρχουν διαβαθμίσεις στα χρώματα που συνοδεύουν τα tweets στην αριστερή στήλη της εφαρμογής (**+0.5 μονάδες**).
* Στην εφαρμογή υπάρχουν διαβαθμίσεις στο χρώμα που παίρνει κάθε φορά ο αριθμός του συνολικού συναισθήματος (στην κορυφή της δεξιάς στήλης) (**+0.5 μονάδες**).
* Αλλαγή της υφής (texture) της υδρογείου (**+0.5 μονάδες**).
* Μείωση της ταχύτητας περιστροφής της υδρογείου (**+0.5 μονάδες**).
* Περιορισμός της περιοχής προέλευσης των tweets από ολόκληρη την υδρόγειο σε μια ήπειρο ή σε μια χώρα (**+0.5 μονάδες**).
* Αντικατάσταση της υδρογείου με χάρτη (2Δ) & αντίστοιχη προσαρμογή των ακτίνων ~**βαθμός: έως 8**. Προσθήκη δυνατότητας αποθήκευσης (και ανάκτησης) δεδομένων ~**βαθμός: 9-10**.

Αν η εφαρμογή αξιοποιήσει περαιτέρω τεχνολογικές δυνατότητες και καινοτομίες (π.χ. σημαντικές αλλαγές στον κώδικα, βάσεις δεδομένων κ.λπ.), θα υπάρχει και η αντίστοιχη προσαύξηση στη βαθμολογία.

**Bonus**
* Μετάφραση στα ελληνικά των συναισθηματικά φορτισμένων λέξεων και ενσωμάτωσή τους στο αρχικό αρχείο (**+1 μονάδα** για τουλάχιστον **40 λέξεις**).

### Υπενθύμιση
* Το κείμενο του εκάστοτε παραδοτέου τοποθετείται στο αρχείο **Readme.md** που έχετε δημιουργήσει εντός του φακέλου σας (π.χ. στον **2016000**).

* Μετά από τη ολοκλήρωση του κάθε παραδοτέου, φροντίστε να κάνετε **pull request** του branch σας με τις αλλαγές στο **αποθετήριο του μαθήματος** προκειμένου οι αλλαγές σας να εγκριθούν και να ενσωματωθούν στο master branch (υπό την προϋπόθεση ότι δεν θα προκύψει κάποιο conflict). Στα πλαίσια της εργασίας σας, θα πρέπει να γίνουν **4** pull request - **ένα pull request για κάθε παραδοτέο**. Στον τίτλο του pull request θα πρέπει να φαίνεται ο **Α.Μ.** και το είδος του **παραδοτέου** και στα σχόλια να συμπεριλάβετε το **ονοματεπώνυμό** σας και τον **τίτλο του μαθήματος**.

* Η αξιολόγηση των παραδοτέων θα γίνει με βάση ό,τι έχετε ανεβάσει στο master branch του **αποθετηρίου του μαθήματος** με τη διαδικασία pull request.

* Εφόσον επιλέξετε να εκπονήσετε και το **bonus**, το μόνο pull request (το πέμπτο συνολικά για την εργασία) που χρειάζεται να γίνει είναι στο **αποθετήριο του κώδικα της εφαρμογής**, με τις αλλαγές στο branch σας να περιορίζονται **αποκλειστικά και μόνο** στο αρχείο **AFINN-translateToGreek165.txt**.

* Αρχικά, μπορείτε να δημιουργήσετε **4+1 branches** του αποθετηρίου με τον κώδικα της εφαρμογής στον λογαριασμό σας και στη συνέχεια να επεξεργάζεστε τον κώδικα για το κάθε παραδοτέο στο ξεχωριστό **branch**.

* Θα πρέπει στο **Heroku** να δηλώνετε το κατάλληλο branch με τον κώδικά σας που κάθε φορά κάνετε deploy για να βλέπετε το αποτέλεσμα online.


