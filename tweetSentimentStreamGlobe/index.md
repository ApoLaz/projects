![Ιόνιο Πανεπιστήμιο](screenshots/logo-ionio-black-150x150.jpg)

# Sentiment Analysis on Twitter

## Εκφώνηση
Παράδειγμα της αρχικής real-time εφαρμογής θα βρείτε [εδώ](https://stark-lake-93710.herokuapp.com/). Στο συγκεκριμένο παράδειγμα, εάν το συναίσθημα είναι θετικό, η ακτίνα που εκπέμπεται είναι κίτρινη, ενώ εάν είναι αρνητικό, είναι κόκκινη. Στόχος του **μέρους Α** αυτής της εργασίας είναι να τροποποιήσετε τον κώδικα έτσι ώστε να υπάρχει διαβάθμιση σε κάθε θετικό ή αρνητικό συναίσθημα που οπτικοποιείται, π.χ.: **έντονα αρνητικό συναίσθημα** με κόκκινο χρώμα, **αρνητικό συναίσθημα** με πορτοκαλί χρώμα, **θετικό συναίσθημα** με κίτρινο χρώμα, **έντονα θετικό συναίσθημα** με πράσινο χρώμα.

Για να μεταβείτε στο **αποθετήριο** με τον **κώδικα** της εφαρμογής/άσκησης, πατήστε στον σύνδεσμο: [https://github.com/ioniodi/twitter-stream-globe](https://github.com/ioniodi/twitter-stream-globe). 

Στα πλαίσια της εργασίας θα πρέπει να **μεταφράσετε** στα ελληνικά και να ενσωματώσετε (**pull request**) τις λέξεις που υποδηλώνουν συναισθήματα στο κατάλληλο αρχείο **[AFINN-translateToGreek165.txt](https://github.com/ioniodi/twitter-stream-globe/blob/master/AFINN-translateToGreek165.txt)**. Αναλυτικές οδηγίες παρέχονται παρακάτω, καθώς και στο αποθετήριο με τον [κώδικα της εφαρμογής](https://github.com/ioniodi/twitter-stream-globe).

## Βαθμολόγηση
* Η εγκατάσταση των αρχείων της εφαρμογής έχει γίνει σωστά, έχουν ρυθμιστεί οι κατάλληλες παράμετροι και η εφαρμογή  είναι online και λειτουργική (**4 μονάδες**).
* Στην εφαρμογή υπάρχουν διαβαθμίσεις στα χρώματα των ακτίνων που εκπέμπονται ανάλογα με την ένταση του συναισθήματος (**+1.5 μονάδες**).
* Μετάφραση στα ελληνικά των συναισθηματικά φορτισμένων λέξεων και ενσωμάτωσή τους στο αρχικό αρχείο (**+1.5 μονάδες** για τουλάχιστον 30 λέξεις).
* Αν η εφαρμογή αξιοποιήσει περαιτέρω τεχνολογικές δυνατότητες και καινοτομίες, θα υπάρχει και η αντίστοιχη προσαύξηση στη βαθμολογία (**+bonus**).

## Οδηγίες για τα Παραδοτέα
Το κείμενο του εκάστοτε παραδοτέου τοποθετείται στο αρχείο **Readme.md** που έχετε δημιουργήσει εντός του φακέλου σας (π.χ. στον **2016000**). Υπενθυμίζουμε ότι ο συγκεκριμένος φάκελος θα πρέπει να είναι στο κλαδί (branch) που φτιάξατε στο αποθετήριο (repository) του μαθήματος και στη συνέχεια θα πρέπει να κάνετε τη διαδικασία **pull request** (**pull request** για κάθε **παραδοτέο**).

Το κάθε παραδοτέο θα πρέπει να περιλαμβάνει τα εξής:

### Παραδοτέο 1
* Δηλώστε τις παρεμβάσεις που θα κάνετε (π.χ. τα χρώματα που θα χρησιμοποιήσετε για να περιγράψετε τις διαβαθμίσεις των συναισθημάτων).
* Δηλώστε τις λέξεις που θα μεταφράσετε από το αντίστοιχο αρχείο, λαμβάνοντας υπόψη τις δηλώσεις/δεσμεύσεις των υπόλοιπων συμφοιτητών σας.

Στη συνέχεια κάντε **pull request** του branch σας (στα σχόλια να συμπεριλάβετε στα **λατινικά**: τον **Α.Μ.**, το **ονοματεπώνυμό** σας, καθώς και τον **τίτλο του μαθήματος**).

### Παραδοτέο 2
* Η διεύθυνση (**url**) της ιστοσελίδας σας με την εφαρμογή (π.χ.: [https://frozen-peak-79584.herokuapp.com/](https://frozen-peak-79584.herokuapp.com/)).
* Το link στο αρχείο me  με τον κώδικα που ορίζει τη διαβάθμιση των συναισθημάτων και τα χρώματα των ακτίνων που δηλώσατε στο **Παραδοτέο 1**.

Στη συνέχεια κάντε **pull request** του branch σας (στα σχόλια να συμπεριλάβετε στα **λατινικά**: τον **Α.Μ.**, το **ονοματεπώνυμό** σας, καθώς και τον **τίτλο του μαθήματος**).

### Παραδοτέο 3
Οι μεταφρασμένες λέξεις των συναισθημάτων που δηλώσατε στο **Παραδοτέο 1** θα πρέπει να υπάρχουν τόσο στο αρχείο **Readme.md**, όσο και στο αρχείο **AFINN-translateToGreek165.txt**.

Στη συνέχεια κάντε **pull request** του branch σας (στα σχόλια να συμπεριλάβετε στα **λατινικά**: τον **Α.Μ.**, το **ονοματεπώνυμό** σας, καθώς και τον **τίτλο του μαθήματος**).

### Παραδοτέο 4 (τελική αναφορά)
Συνθέστε την τελική αναφορά της εργασίας σας.

Στη συνέχεια κάντε **pull request** του branch σας (στα σχόλια να συμπεριλάβετε στα **λατινικά**: τον **Α.Μ.**, το **ονοματεπώνυμό** σας, καθώς και τον **τίτλο του μαθήματος**).

### Υπενθύμιση: Μετά από τη ολοκλήρωση του κάθε παραδοτέου, φροντίστε να κάνετε **pull request** προκειμένου οι αλλαγές σας να εγκριθούν και να ενσωματωθούν στο master branch (υπό την προϋπόθεση ότι δεν θα προκύψει κάποιο conflict). Η αξιολόγηση των παραδοτέων θα γίνει με βάση τα αρχεία που έχετε ανεβάσει στο master branch με τη διαδικασία pull request.
