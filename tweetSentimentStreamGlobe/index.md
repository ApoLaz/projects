![Ιόνιο Πανεπιστήμιο](screenshots/logo-ionio-black-150x150.jpg)

# Sentiment Analysis on Twitter

## Εκφώνηση
Παράδειγμα της αρχικής real-time εφαρμογής θα βρείτε [εδώ](http://twitter-stream-globe.herokuapp.com/). Στο συγκεκριμένο παράδειγμα, εάν το συναίσθημα είναι θετικό, η ακτίνα που εκπέμπεται είναι κίτρινη, ενώ εάν είναι αρνητικό, είναι κόκκινη. Στόχος αυτής της εργασίας είναι να τροποποιήσετε τον κώδικα σύμφωνα με τα ζητούμενα του κάθε παραδοτέου, π.χ. να υπάρχει διαβάθμιση σε κάθε θετικό ή αρνητικό συναίσθημα που οπτικοποιείται (π.χ.: **έντονα αρνητικό συναίσθημα** με κόκκινο χρώμα, **αρνητικό συναίσθημα** με πορτοκαλί χρώμα, **θετικό συναίσθημα** με κίτρινο χρώμα, **έντονα θετικό συναίσθημα** με πράσινο χρώμα) κ.ά.

Για να μεταβείτε στο **αποθετήριο** με τον **κώδικα** της εφαρμογής/άσκησης, πατήστε στον σύνδεσμο: [https://github.com/ioniodi/twitter-stream-globe](https://github.com/ioniodi/twitter-stream-globe). 

Στα πλαίσια του **bonus** της εργασίας θα πρέπει να **μεταφράσετε** στα ελληνικά και να ενσωματώσετε (**pull request** από το κλαδί/**branch** του -αντιγραμμένου στον λογαριασμό σας- αποθετηρίου του κώδικα της εφαρμογής) τις λέξεις που υποδηλώνουν συναισθήματα στο κατάλληλο αρχείο **AFINN-translateToGreek165.txt** (το οποίο βρίσκεται στο παραπάνω αποθετήριο). Αναλυτικές οδηγίες παρέχονται παρακάτω, καθώς και στο αποθετήριο με τον [κώδικα της εφαρμογής](https://github.com/ioniodi/twitter-stream-globe).

## Βαθμολόγηση
* Η εγκατάσταση των αρχείων της εφαρμογής έχει γίνει σωστά, έχουν ρυθμιστεί οι κατάλληλες παράμετροι και η εφαρμογή  είναι online και λειτουργική (**4 μονάδες**).
* Στην εφαρμογή υπάρχουν διαβαθμίσεις στα χρώματα των ακτίνων που εκπέμπονται ανάλογα με την ένταση του συναισθήματος (**+1 μονάδα**) και μετάφραση στα ελληνικά των συναισθηματικά φορτισμένων λέξεων και ενσωμάτωσή τους στο αρχικό αρχείο (**+1 μονάδα** για τουλάχιστον 30 λέξεις).
* Αλλαγή της υφής (texture) της υδρογείου (**+0.5 μονάδες**).
* Μείωση της ταχύτητας περιστροφής της υδρογείου (**+0.5 μονάδες**).
* Περιορισμός της περιοχής προέλευσης των tweets από ολόκληρη την υδρόγειο σε μια ήπειρο ή σε μια χώρα (**+1 μονάδα**).
* Αν η εφαρμογή αξιοποιήσει περαιτέρω τεχνολογικές δυνατότητες και καινοτομίες, θα υπάρχει και η αντίστοιχη προσαύξηση στη βαθμολογία: Αντικατάσταση της υδρογείου με χάρτη (2Δ) & αντίστοιχη προσαρμογή των ακτίνων ~**βαθμός: 9**. Προσθήκη δυνατότητας αποθήκευσης (και ανάκτησης) δεδομένων ~**βαθμός: 10**.

## Οδηγίες για τα Παραδοτέα
Το κείμενο του εκάστοτε παραδοτέου τοποθετείται στο αρχείο **Readme.md** που έχετε δημιουργήσει εντός του φακέλου σας (π.χ. στον **2016000**). Υπενθυμίζουμε ότι ο συγκεκριμένος φάκελος θα πρέπει να είναι στο κλαδί (branch) που φτιάξατε στο αντίγραφο του αποθετηρίου (repository) του μαθήματος και στη συνέχεια θα πρέπει να κάνετε τη διαδικασία **pull request** (ένα **pull request** στο αποθετήριο του μαθήματος για κάθε **παραδοτέο**).

Για την υποβολή του κάθε παραδοτέου θα πρέπει να κάνετε **pull request** του branch σας (στον τίτλο του pull request να φαίνεται ο **Α.Μ.** και το είδος του **παραδοτέου** και στα σχόλια να συμπεριλάβετε το **ονοματεπώνυμό** σας και τον **τίτλο του μαθήματος**).

### Παραδοτέο 1
* Δηλώστε τις παρεμβάσεις που θα κάνετε (π.χ. τα χρώματα που θα χρησιμοποιήσετε για να περιγράψετε τις διαβαθμίσεις των συναισθημάτων).
* Δηλώστε τις λέξεις που θα μεταφράσετε από το αντίστοιχο αρχείο, λαμβάνοντας υπόψη τις δηλώσεις/δεσμεύσεις των υπόλοιπων συμφοιτητών σας.

### Παραδοτέο 2
* Η διεύθυνση (**url**) της ιστοσελίδας σας με την εφαρμογή (π.χ.: [https://frozen-peak-79584.herokuapp.com/](https://frozen-peak-79584.herokuapp.com/)).
* Το link στο αρχείο του αποθετηρίου σας με τον κώδικα που ορίζει τη διαβάθμιση των συναισθημάτων και τα χρώματα των ακτίνων που δηλώσατε στο **Παραδοτέο 1**.
* Οι μεταφρασμένες λέξεις των συναισθημάτων που δηλώσατε στο **Παραδοτέο 1** θα πρέπει να υπάρχουν τόσο στο αρχείο **Readme.md**, όσο και στο αρχείο **AFINN-translateToGreek165.txt**.
* Εκτός από το pull request στο αποθετήριο του μαθήματος, θα πρέπει να κάνετε και ένα επιπλέον pull request στο [https://github.com/ioniodi/twitter-stream-globe](https://github.com/ioniodi/twitter-stream-globe) του κλαδιού/branch του αποθετηρίου σας που περιέχει το αρχείο **AFINN-translateToGreek165.txt** με τις μεταφρασμένες λέξεις. **Προσοχή:** Είναι ιδιαίτερα σημαντικό στο συγκεκριμένο κλαδί/branch να μην έχουν γίνει αλλαγές σε άλλα αρχεία.

### Παραδοτέο 3
* Μετατροπές στην οπτικοποίηση με την ψηφιακή υδρόγειο (αλλαγή υφής και ταχύτητας περιστροφής, περιορισμός γεωγραφικής περιoχής προέλευσης των tweet).
* Το link στο/α αρχείο/α του αποθετηρίου σας με τον κώδικα των μετατροπών.
* Η διεύθυνση (**url**) της ιστοσελίδας σας με την εφαρμογή μετά τις αλλαγές (π.χ.: [https://frozen-peak-79584.herokuapp.com/](https://frozen-peak-79584.herokuapp.com/)).


### Παραδοτέο 4 (τελική αναφορά)
* Αλλαγή της οπτικοποίησης από την 3Δ υδρόγειο σε 2Δ χάρτη (με την κατάλληλη αναπροσαρμογή των ακτίνων).
* Προσθήκη αποθήκευσης & ανάκτησης δεδομένων.
* Το link στο/α αρχείο/α του αποθετηρίου σας με τον κώδικα των παραπάνω αλλαγών/μετατροπών.
* Η διεύθυνση (**url**) της ιστοσελίδας σας με την εφαρμογή μετά τις αλλαγές (π.χ.: [https://frozen-peak-79584.herokuapp.com/](https://frozen-peak-79584.herokuapp.com/)).


### Υπενθύμιση
* Μετά από τη ολοκλήρωση του κάθε παραδοτέου, φροντίστε να κάνετε **pull request** στο **αποθετήριο του μαθήματος** προκειμένου οι αλλαγές σας να εγκριθούν και να ενσωματωθούν στο master branch (υπό την προϋπόθεση ότι δεν θα προκύψει κάποιο conflict). Στα πλαίσια της εργασίας σας, θα πρέπει να γίνουν **4** pull request - **ένα pull request για κάθε παραδοτέο**.

* Η αξιολόγηση των παραδοτέων θα γίνει με βάση τα αρχεία που έχετε ανεβάσει στο master branch του **αποθετηρίου του μαθήματος** με τη διαδικασία pull request.

* Στο **αποθετήριο του κώδικα της εφαρμογής**, το μόνο pull request που χρειάζεται να γίνει είναι στο αρχείο με τις μεταφρασμένες λέξεις (**AFINN-translateToGreek165.txt**).
Οι υπόλοιπες αλλαγές (χρώματα, οπτικοποίηση της υδρογείου κ.λπ.) θα πρέπει να γίνουν σε ξεχωριστά branch η κάθε μία. Να σας θυμίσω ότι σε αυτήν την περίπτωση, θα πρέπει στο Heroku να δηλώνετε το κατάλληλο branch που κάθε φορά κάνετε deploy για να δείτε το αποτέλεσμα online.
