![Ιόνιο Πανεπιστήμιο](screenshots/logo-ionio-black-150x150.jpg)

# Sentiment Analysis on Twitter

## Εκφώνηση
Παράδειγμα της αρχικής real-time εφαρμογής θα βρείτε [εδώ](https://stark-lake-93710.herokuapp.com/). Στο συγκεκριμένο παράδειγμα, εάν το συναίσθημα είναι θετικό, η ακτίνα που εκπέμπεται είναι κίτρινη, ενώ εάν είναι αρνητικό, είναι κόκκινη. Στόχος του **μέρους Α** αυτής της εργασίας είναι να τροποποιήσετε τον κώδικα έτσι ώστε να υπάρχει διαβάθμιση σε κάθε θετικό ή αρνητικό συναίσθημα που οπτικοποιείται, π.χ.: **έντονα αρνητικό συναίσθημα** με κόκκινο χρώμα, **αρνητικό συναίσθημα** με πορτοκαλί χρώμα, **θετικό συναίσθημα** με κίτρινο χρώμα, **έντονα θετικό συναίσθημα** με πράσινο χρώμα.

Για να μεταβείτε στο **αποθετήριο** με τον **κώδικα** της εφαρμογής/άσκησης, πατήστε στον σύνδεσμο: [https://github.com/ioniodi/twitter-stream-globe](https://github.com/ioniodi/twitter-stream-globe). 

Στα πλαίσια της εργασίας θα πρέπει να **μεταφράσετε** στα ελληνικά και να ενσωματώσετε (**pull request** από το -αντιγραμμένο στον λογαριασμό σας- αποθετήριο του κώδικα της εφαρμογής) τις λέξεις που υποδηλώνουν συναισθήματα στο κατάλληλο αρχείο **AFINN-translateToGreek165.txt** (το οποίο βρίσκεται στο παραπάνω αποθετήριο). Αναλυτικές οδηγίες παρέχονται παρακάτω, καθώς και στο αποθετήριο με τον [κώδικα της εφαρμογής](https://github.com/ioniodi/twitter-stream-globe).

## Βαθμολόγηση
* Η εγκατάσταση των αρχείων της εφαρμογής έχει γίνει σωστά, έχουν ρυθμιστεί οι κατάλληλες παράμετροι και η εφαρμογή  είναι online και λειτουργική (**4 μονάδες**).
* Στην εφαρμογή υπάρχουν διαβαθμίσεις στα χρώματα των ακτίνων που εκπέμπονται ανάλογα με την ένταση του συναισθήματος (**+1 μονάδα**) και μετάφραση στα ελληνικά των συναισθηματικά φορτισμένων λέξεων και ενσωμάτωσή τους στο αρχικό αρχείο (**+1 μονάδα** για τουλάχιστον 30 λέξεις).
* Αλλαγή της υφής (texture) της υδρογείου (**+0.5 μονάδες**).
* Μείωση της ταχύτητας περιστροφής της υδρογείου (**+0.5 μονάδες**).
* Περιορισμός της περιοχής προέλευσης των tweets από ολόκληρη την υδρόγειο σε μια ήπειρο ή σε μια χώρα (**+1 μονάδα**).
* Αν η εφαρμογή αξιοποιήσει περαιτέρω τεχνολογικές δυνατότητες και καινοτομίες, θα υπάρχει και η αντίστοιχη προσαύξηση στη βαθμολογία: Αντικατάσταση με χάρτη (2Δ) της υδρογείου ~**βαθμός: 9**. Προσθήκη δυνατότητας αποθήκευσης δεδομένων στον server ~**βαθμός: 10**.

## Οδηγίες για τα Παραδοτέα
Το κείμενο του εκάστοτε παραδοτέου τοποθετείται στο αρχείο **Readme.md** που έχετε δημιουργήσει εντός του φακέλου σας (π.χ. στον **2016000**). Υπενθυμίζουμε ότι ο συγκεκριμένος φάκελος θα πρέπει να είναι στο κλαδί (branch) που φτιάξατε στο αποθετήριο (repository) του μαθήματος και στη συνέχεια θα πρέπει να κάνετε τη διαδικασία **pull request** (ένα **pull request** για κάθε **παραδοτέο**).

Για την υποβολή του κάθε παραδοτέου θα πρέπει να κάνετε **pull request** του branch σας (στον τίτλο του pull request να φαίνεται ο **Α.Μ.** και το είδος του **παραδοτέου** και στα σχόλια να συμπεριλάβετε το **ονοματεπώνυμό** σας και τον **τίτλο του μαθήματος**).

### Παραδοτέο 1
* Δηλώστε τις παρεμβάσεις που θα κάνετε (π.χ. τα χρώματα που θα χρησιμοποιήσετε για να περιγράψετε τις διαβαθμίσεις των συναισθημάτων).
* Δηλώστε τις λέξεις που θα μεταφράσετε από το αντίστοιχο αρχείο, λαμβάνοντας υπόψη τις δηλώσεις/δεσμεύσεις των υπόλοιπων συμφοιτητών σας.

### Παραδοτέο 2
* Η διεύθυνση (**url**) της ιστοσελίδας σας με την εφαρμογή (π.χ.: [https://frozen-peak-79584.herokuapp.com/](https://frozen-peak-79584.herokuapp.com/)).
* Το link στο αρχείο του αποθετηρίου σας με τον κώδικα που ορίζει τη διαβάθμιση των συναισθημάτων και τα χρώματα των ακτίνων που δηλώσατε στο **Παραδοτέο 1**.
* Οι μεταφρασμένες λέξεις των συναισθημάτων που δηλώσατε στο **Παραδοτέο 1** θα πρέπει να υπάρχουν τόσο στο αρχείο **Readme.md**, όσο και στο αρχείο **AFINN-translateToGreek165.txt**.

### Παραδοτέο 3
* Μετατροπές στην οπτικοποίηση με την ψηφιακή υδρόγειο (αλλαγή υφής και ταχύτητας περιστροφής, περιορισμός γεωγραφικής περιoχής προέλευσης των tweet).
* Το link στο/α αρχείο/α του αποθετηρίου σας με τον κώδικα των μετατροπών.

### Παραδοτέο 4 (τελική αναφορά)
* Αλλαγή της οπτικοποίησης από την 3Δ υδρόγειο σε 2Δ χάρτη.
* Προσθήκη αποθήκευσης στον server.
* Το link στο/α αρχείο/α του αποθετηρίου σας με τον κώδικα των παραπάνω αλλαγών/μετατροπων.

### Υπενθύμιση
* Μετά από τη ολοκλήρωση του κάθε παραδοτέου, φροντίστε να κάνετε **pull request** στο **αποθετήριο του μαθήματος** προκειμένου οι αλλαγές σας να εγκριθούν και να ενσωματωθούν στο master branch (υπό την προϋπόθεση ότι δεν θα προκύψει κάποιο conflict). Στα πλαίσια της εργασίας σας, θα πρέπει να γίνουν **4** pull request - **ένα pull request για κάθε παραδοτέο**.

* Η αξιολόγηση των παραδοτέων θα γίνει με βάση τα αρχεία που έχετε ανεβάσει στο master branch του **αποθετηρίου του μαθήματος** με τη διαδικασία pull request.

* Στο **αποθετήριο του κώδικα της εφαρμογής**, το μόνο pull request που χρειάζεται να γίνει είναι στο αρχείο με τις μεταφρασμένες λέξεις (**AFINN-translateToGreek165.txt**).
Οι υπόλοιπες αλλαγές (χρώματα, οπτικοποίηση της υδρογείου κ.λπ.) θα πρέπει να γίνουν σε ξεχωριστά branch η κάθε μία. Να σας θυμίσω ότι σε αυτήν την περίπτωση, θα πρέπει στο Heroku να δηλώσετε το κατάλληλο branch που κάνετε deploy για να δείτε το αποτέλεσμα online.
