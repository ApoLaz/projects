# Κατασκευή ιστοσελίδας για το τμήμα Πληροφορικής
Στην εργασία αυτή θα δημιουργήσουμε συνεργατικά ένα νέο ιστότοπο για το τμήμα Πληροφορικής. Για τον σκοπό αυτό θα πρέπει να δημιουργήσετε ένα αντίγραφο του [αποθετηρίου](https://github.com/ioniodi/site1) και να ακολουθήσετε τα βήματα που αντιστοιχούν στα παραδοτέα αυτής της εργασίας. Συνολικά, θα πρέπει να φτιαχτούν 20 σελίδες σε δύο γλώσσες (Ελληνική, Αγγλική). 

## Βαθμολόγηση
Οι 10 σελίδες είναι η βάση (5) και οι 18 σελίδες είναι το 7, ενώ για τους βαθμούς 8-10 θα πρέπει επιπλέον να δημιουργηθεί σελίδα μορφοποίησης (_layouts) και μια κεντρική σελίδα (index), η οποία να είναι δυναμική σύνθεση των επιμέρους σελίδων και να περιέχει ανακοινώσεις (_posts). Φυσικά, εκτός από την ποσότητα της συνεισφοράς, θα βαθμολογηθεί κυρίως η διαδικασία συνεισφοράς καθώς και η ποιότητα του περιεχομένου και των μεταδεδομένων.

## Διαδικασία
Για κάθε σελίδα ή αλλαγή που κάνετε θα πρέπει πρώτα να δημιουργείτε ένα νέο κλαδί και μετά να κάνετε ένα αίτημα ενσωμάτωσης το οποίο συνοδεύεται από περιγραφικό τίτλο και σχόλιο. Για παράδειγμα, αν θέλετε να στείλετε δύο νέες σελίδες θα πρέπει να δημιουργήσετε ένα κλαδί για κάθε μια, γιατί μπορεί να θέλουμε να κάνουμε δεκτή μόνο την μία από τις δύο. 

## Παραδοτέο 1 Δήλωση σελίδων που θα συμπληρωθούν
Δηλώστε τις σελίδες που θα προσθέσετε σε ένα νέο κλαδί (fork+branch+pull-request) ελέγχοντας πρώτα αν κάποιος άλλος έχει επιλέξει τις ίδιες σελίδες. Η δήλωση θα πρέπει να περιλαμβάνει τουλάχιστον: 4 μαθήματα, 2 μελη προσωπικού, και 2 ακόμη σελίδες της επιλογής σας (πχ εργαστηριο, ερευνητικο). Για την επιτυχή δήλωση θα πρέπει να γίνει αποδεκτό το αίτημα ενσωμάτωσης (pull request) που κάνατε διαφορετικά ή δήλωση δεν έχει γίνει. Για την επιλογή και ορθή δήλωση σελίδων θα πρέπει να μελετήστε με προσοχή τα παραδείγματα που υπάρχουν ήδη στους φακέλους.

## Παραδοτέο 2: Μια ενδεικτική σελίδα για κάθε μια κατηγορία σελίδας
Αυτό το παραδοτέο περιλαμβάνει το περιεχόμενο των παραπάνω σελίδων. Το περιεχόμενο θα πρέπει να είναι και στις δύο γλώσσες. Για την μετάφραση στα Αγγλικά μπορείτε να χρησιμοποιήσετε την υπηρεσία google translate ή την υπάρχουσα μετάφραση, αλλά σε κάθε περίπτωση θα πρέπει να γίνει έλεγχος του αποτελέσματος. Ιδιαίτερη έμφαση θα δώσουμε στα προσχέδια της κεντρικής σελίδας, στις σελίδες μορφοποίησης, και στην δυνατότητα αλλαγής της γλώσσας. 

## Παραδοτέο 3: Ολες οι σελίδες ενημερωμένες
Ολες οι σελίδες θα πρέπει να βρίσκονται σε τελική μορφή και περιεχόμενο ώστε να γίνουν σχόλια βελτίωσης. Ιδιαίτερη έμφαση θα δώσουμε στην εμφάνιση των επιμέρους σελίδων και την πλοήγηση καθώς και στην οργάνωση της κεντρικής σελίδας.

## Παραδοτέο 4: Τελικές σελίδες και κεντρική σελίδα
Η τελική αναφορά θα πρέπει να περιέχει λίστα με συνδέσμους στις σελίδες που φτιάξατε στο τοπικό σας αποθετήριο.
