# Εργασίες

Η εργασία είναι ατομική. Ομαδικές εργασίες δίνονται μόνο σε ειδικές περιπτώσεις, όπου θα πρέπει να φέρετε αναλυτικό πλάνο με τον καταμερισμό της εργασίας που απαιτεί δύο ή περισσότερα άτομα, π.χ. ανάπτυξη client-server. Επιπλέον για την παράδοση του κώδικα της ομαδικής εργασίας θα πρέπει να φαίνονται οι διακριτές συνεισφορές του κάθε μέλους της ομάδας στο αντίστοιχο αποθετήριο. Πέρα από τα παρακάτω ενδεικτικά θέματα, εάν έχετε δεξιότητα σε κάποιο άλλο περιβάλλον και γλώσσα προγραμματισμού τότε μπορείτε να διαλέξετε άλλο θέμα με βάση τα ενδιαφέροντα σας και μόνο σε συμφωνία με τον διδάσκοντα ή/και τους βοηθούς. 

* [Pacman](pacman/)
* [Twitter Sentiment Analysis](/tweetSentimentStreamGlobe)
* [Συνεργατική κατασκευή ιστοσελίδας για το τμήμα Πληροφορικής](sitedi/)

## Παραδοτέα
Η εργασία αποτελείται από τα παρακάτω παραδοτέα τα οποία θα πρέπει να βρίσκονται στην σελίδα σας (readme.md) στις αντίστοιχες προθεσμίες:

### 0. Μπόνους τρεις βαθμοί, *A: 3 Μαρτίου*, *Β: 3 Απριλίου*, *Γ: 22 Μαΐου*

Δημιουργήστε ένα αντίγραφο (fork) της ιστοσελίδας του βιβλίου: https://github.com/pibook/pibookgr και προσθέστε (branch+commit+pull request) ένα ή περισσότερα από τα παρακάτω, A: [δέκα νέες εικόνες με λεζάντα και με ελεύθερα πνευματικά δικαιώματα ή που επιτρέπουν εμπορική χρήση](https://github.com/pibook/pibookgr/tree/gh-pages/_gallery), Β: [πέντε νέα διαδραστικά παραδείγματα](https://github.com/pibook/pibookgr/tree/gh-pages/_remix) Γ: 1) [μια νέα μελέτη περίπτωσης](https://github.com/pibook/pibookgr/tree/gh-pages/_case-study) ή 2) [μια νέα βιογραφία](https://github.com/pibook/pibookgr/tree/gh-pages/_biography]. Η βαθμολόγηση θα γίνει με βάση την ποιότητα και συμβατότητα με το περιεχόμενο που υπάρχει ήδη (=απαιτείται προσεκτική μελέτη του περιεχομένου) και όχι με βάση την ποσότητα της συνεισφοράς. Για την σωστή παράδοση και καταμέτρηση του βαθμού θα πρέπει να προσθέσετε μια ακόμη ενότητα στην αναφορά σας όπου θα δίνετε τo λινκ προς το κάθε αρχείο το οποίο έχετε προσθέσει ή αλλάξει στο αποθετήριο-αντίγραφο του pibookgr.

### 1. Δήλωση και δέσμευση θέματος, *20 Φεβρουαρίου*

Μικρές αλλαγές στο θέμα στην διάρκεια του εξαμήνου για την αντιμετώπιση τεκμηριωμένων και αναπάντεχων αντικειμενικών προβλημάτων βαθμολογούνται θετικά. Μεγάλες ατεκμηρίωτες αλλαγές για αδικαιολόγητους προσωπικούς λόγους βαθμολογούνται αρνητικά. Η δήλωση θέματος γίνεται με την δημιουργία νέου φακέλου σε νέο κλαδί σε αντιγράφο του αποθετηρίου του αντίστοιχου μαθήματος [σύμφωνα με τις αναλυτικές οδηγίες παράδοσης της εργασίας](https://courses-ionio.github.io/register/).

### 2. Παρουσίαση πρωτοτύπου της εφαρμογής (20%),  *13 Μαρτίου*

Προδιαγραφές, αρχικός σχεδιασμός εφαρμογής, εγκατάσταση εργαλείων ανάπτυξης και τρέξιμο/αλλαγές σε υπάρχοντα παραδείγματα. Οι εργασίες θα πρέπει να παρουσιάσουν ένα αρχικό δείγμα δουλειάς το οποίο να λειτουργεί σύμφωνα με την τεχνολογία και τον σχεδιασμό που έχει οριστεί στο προηγούμενο παραδοτέο. Η γραπτή αναφορά θα πρέπει να περιέχει σύντομο κείμενο και ενδεικτικές οθόνες που περιγράφουν και τεκμηριώνουν τις παραπάνω ενέργειες. Για την παρουσίαση του παραδοτέου γίνεται προβολή της αντίστοιχης γραπτής αναφοράς καθώς και εκτέλεση αλλαγμένων παραδειγμάτων.

### 3. Τελική παρουσίαση έργου για σχολιασμό και βελτιώσεις (20%), *8 Μαΐου*

Οι φοιτητές πρέπει να παρουσιάσουν το τελικό λογισμικό-αποτελέσματα και ένα τελικό πρόχειρο της αναφοράς, ώστε να πάρουν σχόλια για την βελτίωση και σωστή παράδοση της τελικής αναφοράς. Η παρουσίαση αφορά αυτό που φτιάξατε άρα θα πρέπει να βεβαιωθείτε ότι τρέχει είτε στον υπολογιστή της αίθουσας εξέτασης είτε καλύτερα σε κάποιον φορητό υπολογιστή. Δεν χρειάζεται powerpoint μόνο demo για αυτό που φτιάξατε καθώς και προβολή της αναφοράς στην σελίδα σας.


### 4. Τελική αναφορά (20%), *6 Ιουνίου*

Η τελική αναφορά πρέπει να περιλαμβάνει τις παρακάτω ενότητες: τίτλο, σύνοψη, εισαγωγή, επιλογή εργαλείων, διαδικασία ανάπτυξης, διάγραμμα λειτουργίας συστήματος, ενδεικτικές οθόνες, συμπεράσματα. Η τελική αναφορά μπορεί να αποτελείται από τα διορθωμένα προηγούμενα παραδοτέα με όσες αλλαγές έγιναν και την προσθήκη τίτλου, σύνοψης, συμπερασμάτων, και αναφορές σε σχετικές-παρόμοιες εργασίες. Θα πρέπει να περιγράφεται σε ποια σχετική εργασία βασίζεται ο κώδικας και ποιες αλλαγές έγιναν. Συνολικά θα πρέπει να είναι 500-1000 λέξεις. 


## Απαντήσεις σε συχνές απορίες
* Σε περίπτωση γενικής απορίας για την διαδικασία των παραδοτέων (και μόνο στη περίπτωση που αυτή δεν έχει απαντηθεί είτε στην εκφώνηση είτε σε κάποιο παλιότερο issue) παρακαλείστε να δημιουργείτε ένα νέο issue σε αυτ το αποθετήριο στο οποίο θα σας απαντήσει είτε ο διδάσκων, είτε οι βοηθοί του μαθήματος.
* Αν έχετε απορία για μια συγκεκριμένη εργασία τότε θα πρέπει να δημιουργήσετε issue στο αντίστοιχο αποθετήριο της εργασίας.
* Όσο πιο ενεργή (και ουσιαστική) είναι η συμμετοχή σας στα αντίστοιχα αποθετήρια του μαθήματος και της εργασίας τόσο καλύτερος ο βαθμός της τελικής εργασίας. Δεν γίνονται δεκτές αλλαγές για λογαριασμό άλλου.
* Εργασίες που αποστέλλονται με διαφορετικό τρόπο (π.χ. ως επισυναπτόμενα σε email) ή δεν περιέχουν τα στοιχεία που περιγράφονται αντίστοιχα στα παραδοτέα και στην εκφώνηση της εργασίας βαθμολογούνται αρνητικά ή δεν λαμβάνονται καθόλου υπόψιν στον υπολογισμό του τελικού βαθμού.
* Το κάθε μέλος είναι υπεύθυνο για την σωστή καταγραφή των στοιχείων του (όνομα, φωτογραφία, AM, email, παραδοτέα).
* Ολα τα παραδοτέα θα πρέπει να παρουσιάζονται τακτικά (τουλάχιστον δύο φορές τον μήνα) στο εργαστήριο ή ηλεκτρονικά στον βοηθό του μαθήματος, γιατί διαφορετικά μπορεί να πάρουν λάθος κατευθυνση. 
* *Δεν προβλέπεται παράταση για κανένα παραδοτέο. Αν κάποιος/α δεν ενημερώσει την σελίδα του/της ή δεν μπορεί να βρεθεί σε κάποια ημερομηνία, τότε μπορεί είτε να παρουσιάσει στον βοηθό του μαθήματος εξ αποστάσεως είτε να έρθει στην αμέσως προηγούμενη ημερομηνία.*
* Οι εργασίες της επαναληπτικής εξεταστικής παραδίδονται με προθεσμία την ημέρα της γραπτής εξέτασης, αλλά αν δεν έχουν ενδιάμεσα παραδοτέα κατά την κανονική περίοδο του μαθήματος βαθμολούνται με άριστα το πέντε.
* Η εργασία έχει υποχρεωτικά ενδιάμεσα παραδοτέα (πρωτότυπο και τελικό σύστημα) με επιμέρους βαθμό. Μόνο η τελική αναφορά μπορεί να παραδοθεί στην επαναληπτική εξεταστική με μειωμένο βαθμό.
* Για την πληρέστερη αξιολόγηση των παραδοτέων θα πρέπει να υπάρχουν στις αναφορές τα παρακάτω στοιχεία: 1) λινκ σε εκτελέσιμο ντέμο σε web page ή ντέμο κατά την παρουσίαση από προσωπικό υπολογιστή και βίντεο, 2) ενδεικτικές οθόνες, και 3) αναφορά σε αρχικό κώδικα ή τεκμηρίωση (π.χ., άρθρο, βίντεο) από το οποίο πήρατε στοιχεία. όσοι δεν τα έχουν όλα αυτά στις αναφορές τότε ο βαθμός θα είναι πολύ μικρός γιατί δεν μπορούμε να αξιολογήσουμε την πρόοδο και την συνεισφορά.
* Η εγκατάσταση εργαλείων προγραμματισμού θα πρέπει να γίνεται σε καθαρό λειτουργικό σύστημα, χωρίς άλλα προγράμματα. Υπάρχουν δύο λύσεις για αυτόν τον σκοπό: virtual machine σε ένα ισχυρό ΗΥ ή καλύτερα θα πρέπει να γίνεται σε εξωτερικό δίσκο, π.χ., ένα usb3 32GB+ είναι αρκετό για το σύστημα linux, κοστίζει λιγότερο από 30 ευρώ και μπορεί να τρέξει είτε σε προσωπικό ΗΥ είτε σε κάποιον υπολογιστή του πανεπιστημίου για ντέμο.
* Η επίβλεψη των εργασίων θα γίνει τόσο από τον διδάσκοντα όσο και από τους βοηθούς του μαθήματος. Τα σχόλια βελτίωσης για μια εργασία μπορούν να γίνουν με εμπιστοσύνη μόνο πάνω σε ένα ντέμο και ποτέ πάνω σε μια ιδέα. Εργασίες που εμφανίζονται ξαφνικά στην τελική προθεσμία σπάνια θα έχουν βαθμό πάνω από πέντε γιατί δεν έχουν τον χρόνο να βελτιωθούν μέσα από σχολιασμό και διάλογο που είναι το ζητούμενο σε κάθε μορφή εκπαίδευσης.
- Η παράδοση των εργασιών γίνεται μόνο στο github, τα επισυναπτόμενα σε email διαγράφονται χωρίς να διαβαστούν, για την εκμάθηση του συστήματος github προτείνονται τα παρακάτω:

[Οδηγίες για την εγγραφή σε μάθημα και για την αποστολή παραδοτέων](https://courses-ionio.github.io/register/)

[GitHub Guides](https://guides.github.com)

[How to Use Git and GitHub](https://www.udacity.com/course/ud775)
