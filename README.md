# Εργασίες

* [Pacman](pacman/)
* [Twitter Sentiment Analysis](tweetSentimentStreamGlobe/)
* [Συνεργατική κατασκευή ιστοσελίδας για το τμήμα Πληροφορικής](sitedi/)
* [Bonus](bonus/)

## Παραδοτέα
Η κάθε εργασία έχει διαφορετικό αντικείμενο και διαδικασία εκπόνησης, όμως [όλες οι εργασίες έχουν παραδοτέα τα οποία αποστέλονται με τον ίδιο τρόπο](https://courses-ionio.github.io/help). Η εργασία αποτελείται από τα παρακάτω παραδοτέα τα οποία θα πρέπει να αποσταλούν με pull-request στο κεντρικό αποθετήριο του αντίστοιχου μαθήματος πριν την προθεσμία:

### 1. Δήλωση και δέσμευση θέματος, *20 Φεβρουαρίου*

Μικρές αλλαγές στο θέμα στην διάρκεια του εξαμήνου για την αντιμετώπιση τεκμηριωμένων και αναπάντεχων αντικειμενικών προβλημάτων βαθμολογούνται θετικά. Μεγάλες ατεκμηρίωτες αλλαγές για αδικαιολόγητους προσωπικούς λόγους βαθμολογούνται αρνητικά. Η δήλωση θέματος γίνεται με την δημιουργία νέου φακέλου σε νέο κλαδί σε αντιγράφο του αποθετηρίου του αντίστοιχου μαθήματος [σύμφωνα με τις αναλυτικές οδηγίες παράδοσης της εργασίας](https://courses-ionio.github.io/help).

### 2. Aρχικός σχεδιασμός εφαρμογής (20%),  *13 Μαρτίου*

Eγκατάσταση εργαλείων ανάπτυξης και τρέξιμο/αλλαγές σε υπάρχοντα παραδείγματα. Οι εργασίες θα πρέπει να παρουσιάσουν ένα αρχικό δείγμα δουλειάς το οποίο να λειτουργεί σύμφωνα με οδηγίες της αντίστοιχης εργασίας. Η γραπτή αναφορά θα πρέπει να περιέχει λινκ στο προσωπικό σας αποθετήριο του κώδικα καθώς και σε εκτελέσιμο παράδειγμα, καθώς και σύντομο κείμενο και ενδεικτικές οθόνες ή/και βίντεο που περιγράφουν και τεκμηριώνουν τις ενέργειες που έγιναν. Για την παρουσίαση του παραδοτέου γίνεται προβολή της αντίστοιχης γραπτής αναφοράς καθώς και εκτέλεση του προγράμματος σας.

### 3. Τελική παρουσίαση έργου για σχολιασμό και βελτιώσεις (20%), *8 Μαΐου*

Οι φοιτητές πρέπει να παρουσιάσουν το τελικό λογισμικό-αποτελέσματα και ένα τελικό πρόχειρο της αναφοράς σύμφωνα πάντα με τις οδηγίες της αντίστοιχης εργασίας, ώστε να πάρουν σχόλια για την βελτίωση και σωστή παράδοση της τελικής αναφοράς. Η παρουσίαση αφορά αυτό που φτιάξατε άρα θα πρέπει να βεβαιωθείτε ότι τρέχει. Δεν χρειάζεται powerpoint μόνο demo για αυτό που φτιάξατε καθώς και προβολή της αναφοράς στην σελίδα σας.

### 4. Τελική αναφορά (20%), *6 Ιουνίου*

Η τελική αναφορά πρέπει να περιλαμβάνει τις παρακάτω ενότητες: τίτλο, σύνοψη, εισαγωγή, επιλογή εργαλείων, διαδικασία ανάπτυξης, διάγραμμα λειτουργίας συστήματος, ενδεικτικές οθόνες, συμπεράσματα. Η τελική αναφορά μπορεί να αποτελείται από τα διορθωμένα προηγούμενα παραδοτέα με όσες αλλαγές έγιναν και την προσθήκη τίτλου, σύνοψης, συμπερασμάτων, και αναφορές σε σχετικές-παρόμοιες εργασίες. Θα πρέπει να περιγράφεται σε ποια σχετική εργασία βασίζεται ο κώδικας και ποιες αλλαγές έγιναν. Συνολικά θα πρέπει να είναι 500-1000 λέξεις. 


