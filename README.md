# Εργασίες

## Απαντήσεις σε συχνές απορίες
- Σε περίπτωση απορίας (και μόνο στη περίπτωση που αυτή δεν έχει απαντηθεί είτε στην εκφώνηση είτε σε κάποιο παλιότερο issue) παρακαλείστε να δημιουργείτε ένα νέο issue στο οποίο θα σας απαντήσει είτε ο διδάσκων, είτε οι βοηθοί του μαθήματος.
- Οσο πιο ενεργή (και ουσιαστική) είναι η συμμετοχή σας εδώ τόσο καλύτερος ο βαθμός της τελικής εργασίας. Δεν γίνονται δεκτές αλλαγές για λογαριασμό άλλου. 
- Εργασίες που αποστέλονται με διαφορετικό τρόπο (π.χ., ως επισυναπτόμενα σε email) ή δεν περιέχουν τα στοιχεία που περιγράφονται στις οδηγίες βαθμολογούνται αρνητικά ή δεν λαμβάνονται καθόλου υπόψιν στον υπολογισμό του τελικού βαθμού.
- Το κάθε μέλος είναι υπεύθυνο για την σωστή καταγραφή των στοιχείων του (όνομα, φωτογραφία, AM, email, παραδοτέα).
- Ολα τα έργα λογισμικού είναι καλό να παρουσιάζονται τακτικά (τουλάχιστον δύο φορές τον μήνα) στο εργαστήριο ή ηλεκτρονικά στον βοηθό του μαθήματος, γιατί διαφορετικά μπορεί να πάρουν λάθος κατευθυνση. *Εργασίες που εμφανίζονται χωρίς παρουσίαση (τελική/παραδοτέα) ή τον Σεπτέμβριο θα βαθμολογούνται με άριστα το πέντε.*
- Η εγκατάσταση εργαλείων προγραμματισμού θα πρέπει να γίνεται σε καθαρό λειτουργικό σύστημα, χωρίς άλλα προγράμματα. Υπάρχουν δύο λύσεις για αυτόν τον σκοπό: virtual machine σε ένα ισχυρό ΗΥ διαφορετικά θα πρέπει να γίνεται σε εξωτερικό δίσκο.
- *Δεν προβλέπεται ούτε παράταση ούτε αλλαγή της παρουσίασης για κανένα παραδοτέο. Αν κάποιος δεν ενημερώσει την σελίδα του ή δεν μπορεί να βρεθεί σε κάποια ημερομηνία μπορεί να έρθει την αμέσως προηγούμενη.*
- Οι εργασίες της επαναληπτικής εξεταστικής παρουσιάζονται μόνο την ημέρα της γραπτής εξέτασης
- Η γραπτή εξέταση γίνεται με ανοικτά βιβλία και σημειώσεις, οι οποίες όμως θα πρέπει να είναι δεμένες με βιβλιοδεσία ή σε ντοσιέ.
- Για την πληρέστερη αξιολόγηση των παραδοτέων θα πρέπει να υπάρχουν στις αναφορές τα παρακάτω στοιχεία: 1) λινκ σε εκτελέσιμο ντέμο σε web page ή ντέμο κατά την παρουσίαση από προσωπικό υπολογιστή και βίντεο, 2) ενδεικτικές οθόνες, όσοι δεν τα έχουν όλα αυτά στις αναφορές τότε ο βαθμός θα είναι πολύ μικρός γιατί δεν μπορούμε να αξιολογήσουμε την πρόοδο Η επίβλεψη των εργασίων θα γίνει τόσο από τον διδάσκοντα όσο και από τους βοηθούς του μαθήματος. Τα σχόλια βελτίωσης για μια εργασία μπορούν να γίνουν με εμπιστοσύνη μόνο πάνω σε ένα ντέμο και όχι πάνω σε μια ιδέα. 
- Η παράδοση των εργασιών γίνεται μόνο στο github, τα επισυναπτόμενα σε email διαγράφονται χωρίς να διαβαστούν, για την εκμάθηση του συστήματος github προτείνονται τα παρακάτω:

~~[Tutorial για τη χρήση του Windows Github και για τη δημιουργία φακέλου για την εργασία σας](/tutorial/README.md)~~

[GitHub Guides](https://guides.github.com)

[How to Use Git and GitHub](https://www.udacity.com/course/ud775)


## Εργασίες
Η εργασία είναι ατομική. Ομαδικές εργασίες δίνονται μόνο σε ειδικές περιπτώσεις, όπου θα πρέπει να φέρετε αναλυτικό πλάνο με τον καταμερισμό της εργασίας που απαιτεί δύο ή περισσότερα άτομα, π.χ, ανάπτυξη client-server. Υπάρχουν οι παρακάτω διαθέσιμες εργασίες που βαθμολογούνται πάντα ανάλογα με τον βαθμό δυσκολίας όπως φαίνεται στις αναλυτικές οδηγίες της κάθε εργασίας. Είναι συνετό να επιλέξετε είδος εργασίας με βάση τις προηγούμενες γνώσεις, και τον διαθέσιμο χρόνο που έχετε. Αν για παράδειγμα δεν έχετε πολύ χρόνο τότε το πιο λογικό είναι να επιλέξετε μια εργασία που έχει μικρό βαθμό δυσκολίας. Πέρα από τα παρακάτω ενδεικτικά θέματα μπορείτε να διαλέξετε άλλο θέμα με βάση τα ενδιαφέροντα σας και μόνο σε συμφωνία με τον διδάσκοντα ή/και τους βοηθούς. 

* Unreal Engine, Unity
* GitHub project: [Κατασκευή ιστοσελίδας για το τμήμα Πληροφορικής](sitedi/), [Facebook Messenger Bot](https://github.com/courses-ionio/sw/blob/master/projects_2017/FacebookBot/Readme.md), [Twitter Sentiment Analysis](https://github.com/courses-ionio/sw/tree/master/projects_2017/tweetSentimentStreamGlobe), [Phaser HTML5 Games](PhaserGames/readme.md)

## Παραδοτέα

Η εργασία αποτελείται από τα παρακάτω παραδοτέα τα οποία θα πρέπει να βρίσκονται στην σελίδα σας (readme.md) στις αντίστοιχες προθεσμίες:

### 0. Μπόνους τρεις βαθμοί, *A: 3 Μαρτίου*, *Β: 3 Απριλίου*, *Γ: 22 Μαΐου*

Δημιουργήστε ένα αντίγραφο (fork) της ιστοσελίδας του βιβλίου του μαθήματος: https://github.com/pibook/pibookgr και προσθέστε (branch+commit+pull request) ένα ή περισσότερα από τα παρακάτω, A: [δέκα νέες εικόνες με λεζάντα και με ελεύθερα πνευματικά δικαιώματα ή που επιτρέπουν εμπορική χρήση](https://github.com/pibook/pibookgr/tree/gh-pages/_gallery), Β: [πέντε νέα διαδραστικά παραδείγματα](https://github.com/pibook/pibookgr/tree/gh-pages/_remix) Γ: 1) [μια νέα μελέτη περίπτωσης](https://github.com/pibook/pibookgr/tree/gh-pages/_case-study) ή 2) [μια νέα βιογραφία](https://github.com/pibook/pibookgr/tree/gh-pages/_biography]. Η βαθμολόγηση θα γίνει με βάση την ποιότητα και συμβατότητα με το περιεχόμενο που υπάρχει ήδη (=απαιτείται προσεκτική μελέτη του περιεχομένου) και όχι με βάση την ποσότητα της συνεισφοράς. Για την σωστή παράδοση και καταμέτρηση του βαθμού θα πρέπει να προσθέσετε μια ακόμη ενότητα στην αναφορά σας όπου θα δίνετε τo λινκ προς τον φάκελο τον οποίο έχετε αλλάξει στο αποθετήριο-αντίγραφο του pibookgr.

### 1. Δήλωση και δέσμευση θέματος, *20 Φεβρουαρίου*

Μικρές αλλαγές στο θέμα στην διάρκεια του εξαμήνου για την αντιμετώπιση τεκμηριωμένων και αναπάντεχων αντικειμενικών προβλημάτων βαθμολογούνται θετικά. Μεγάλες ατεκμηρίωτες αλλαγές για αδικαιολόγητους προσωπικούς λόγους βαθμολογούνται αρνητικά. Η δήλωση θέματος γίνεται με την δημιουργία νέου φακέλου σε νέο κλαδί σε αντιγράφο αυτού του αποθετηρίου σύμφωνα με τις αναλυτικές οδηγίες παράδοσης εργασίας παρακάτω.

### 2. Παρουσίαση πρωτοτύπου της εφαρμογής (20%),  *13 Μαρτίου*

Προδιαγραφές, αρχικός σχεδιασμός εφαρμογής, εγκατάσταση εργαλείων ανάπτυξης και τρέξιμο/αλλαγές σε υπάρχοντα παραδείγματα. Οι εργασίες θα πρέπει να παρουσιάσουν ένα αρχικό δείγμα δουλειάς το οποίο να λειτουργεί σύμφωνα με την τεχνολογία και τον σχεδιασμό που έχει οριστεί στο προηγούμενο παραδοτέο. Η γραπτή αναφορά θα πρέπει να περιέχει σύντομο κείμενο και ενδεικτικές οθόνες που περιγράφουν και τεκμηριώνουν τις παραπάνω ενέργειες. Για την παρουσίαση του παραδοτέου γίνεται προβολή της αντίστοιχης γραπτής αναφοράς καθώς και εκτέλεση αλλαγμένων παραδειγμάτων.

### 3. Τελική παρουσίαση έργου για σχολιασμό και βελτιώσεις (20%), *8 Μαΐου*

Οι φοιτητές πρέπει να παρουσιάσουν το τελικό λογισμικό-αποτελέσματα και ένα τελικό πρόχειρο της αναφοράς, ώστε να πάρουν σχόλια για την βελτίωση και σωστή παράδοση της τελικής αναφοράς. Η παρουσίαση αφορά αυτό που φτιάξατε άρα θα πρέπει να βεβαιωθείτε ότι τρέχει είτε στον υπολογιστή της αίθουσας εξέτασης είτε καλύτερα σε κάποιον φορητό υπολογιστή. Δεν χρειάζεται powerpoint μόνο demo για αυτό που φτιάξατε καθώς και προβολή της αναφοράς στην σελίδα σας.


### 4. Τελική αναφορά (20%), *6 Ιουνίου*

Η τελική αναφορά πρέπει να περιλαμβάνει τις παρακάτω ενότητες: τίτλο, σύνοψη, εισαγωγή, επιλογή εργαλείων, διαδικασία ανάπτυξης, διάγραμμα λειτουργίας συστήματος, ενδεικτικές οθόνες, συμπεράσματα. Η τελική αναφορά μπορεί να αποτελείται από τα διορθωμένα προηγούμενα παραδοτέα με όσες αλλαγές έγιναν και την προσθήκη τίτλου, σύνοψης, συμπερασμάτων, και αναφορές σε σχετικές-παρόμοιες εργασίες. Θα πρέπει να περιγράφεται σε ποια σχετική εργασία βασίζεται ο κώδικας και ποιες αλλαγές έγιναν. Συνολικά θα πρέπει να είναι 500-1000 λέξεις. 


~~## Οδηγίες αποστολής εργασίας
Σε αυτό το φάκελο δημιουργείτε ένα φάκελο με τον αριθμό μητρώου σας **στα λατινικά** και βάζετε μέσα ένα readme file με όλα τα παραδοτέα στο φάκελό σας (όπως είναι το παράδειγμα με το φάκελο Π2012000). Σε περίπτωση ομαδικής εργασίας, το όνομα του φακέλου έχει το ΑΜ μίας/ένος από την ομάδα και στο readme file μέσα στο φάκελο δίνονται τα στοιχεία όλων των μελών της ομάδας (όπως είναι το παράδειγμα με το φάκελο Π2012000)
_Παρακαλείστε να μη δημιουργείτε αρχεία έξω από φακέλους γιατί αυτό θα δημιουργήσει μεσοπρόθεσμα πρόβλημα στη διαχείριση του συστήματος. Σε περίπτωση δημιουργίας αρχείων σε λάθος σημεία (δηλαδή εκτός του φακέλου της εργασίας σας) αυτά θα σβήνονται χωρίς προειδοποίηση γι'αυτό να είστε προσεκτικοί. Αν έχετε κάποια δυσκολία μπορείτε να συμβουλευτείτε το [tutorial](../tutorial/README.md)._
Σε περίπτωση που έχετε εργασία με κώδικα δημιουργείτε ένα repository στο προσωπικό σας profile του Github και απλά στην αναφορά σας/παραδοτέο προσθέτετε ένα link που να δείχνει στον κώδικά σας.
Μπορείτε να δείτε παλιότερες εργασίες συμφοιτητών σας στα αντίστοιχα branch αυτού του repository.
*Ολα τα παραδοτέα θα πρέπει να γράφονται στην ίδια σελίδα στον φάκελο σας με όνομα φακέλου τον ΑΜ σας π.χ., P2010xxx.md και όνομα αρχείου README.md, με κείμενο και εικόνες σε μορφή github markdown και όχι με επισυναπτόμενα αρχεία άλλου τύπου. Οι τελικές αναφορές που δεν βρίσκονται στην σωστή θέση πριν την προθεσμία δεν βαθμολογούνται. Ο πηγαίος κώδικας θα πρέπει να είναι διαθέσιμος με λινκ όχι στον φάκελο του μαθήματος, αλλά στον λογαριασμό σας στο github ή εξωτερικά*~~

